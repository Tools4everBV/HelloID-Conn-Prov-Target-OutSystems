De OutSystems Target Connector maakt het mogelijk OutSystems via de Identity & Access Management (IAM)-oplossing HelloID van Tools4ever als doelsysteem te koppelen aan je bronsystemen. Deze integratie automatiseert identity management-processen, waaronder het aanmaken, wijzigen of juist verwijderen van gebruikersaccounts binnen OutSystems. In dit artikel lees je meer over deze connector, de mogelijkheden en voordelen. 

## Wat is OutSystems

OutSystems is een low-code platform van het gelijknamige bedrijf. Met behulp van dit platform kunnen gebruikers eenvoudig applicaties bouwen. Het maakt daarbij gebruik van een low-code aanpak, wat betekent dat gebruikers zelf geen code hoeven te schrijven en met behulp van een drag-and-drop-interface een applicatie kunnen opbouwen uit een breed scala aan componenten. Niet alleen verkort dit de ontwikkeltijd van applicaties, ook stelt low-code gebruikers zonder programmeerkennis in staat zelf applicaties te creëren. 

## Waarom is OutSystems koppeling handig?

Wie met OutSystems aan de slag wil, heeft hiervoor een OutSystems-account nodig. HelloID koppelt OutSystems als doelsysteem aan je bronsystemen. Deze koppeling zorgt dat je geen omkijken hebt naar het beheer van OutSystems-accounts; HelloID neemt dit proces volledig uit handen. De integratie biedt diverse voordelen. Zo kan het handmatig beheren van gebruikersaccounts en toegangsrechten complexiteit met zich meebrengen, die je dankzij de koppeling met HelloID wegneemt. Daarnaast verhoogt het handmatig invoeren van gegevens het risico op fouten. HelloID voorkomt dit door het geautomatiseerd invoeren van gegevens. 

Wijzigen gegevens in je bronsysteem? Dan kan dit ook veranderingen met zich meebrengen voor accounts in je doelsystemen, zoals OutSystems. De koppeling via HelloID neemt het bijwerken van gebruikersaccounts en toegangsniveaus weg door het uit handen nemen van deze tijdrovende processen. Zo beschik je over een betrouwbare, veilige en efficiënte oplossing voor identity management en gegevenssynchronisatie binnen het OutSystems platform.

De OutSystems connector maakt integraties met allerlei veelvoorkomende systemen mogelijk. Enkele voorbeelden zijn:

*	Active Directory
*	Entra ID (voorheen Azure AD)

Verderop in dit artikel lees je meer over deze integraties.

## Hoe HelloID integreert met OutSystems

OutSystems koppelt als doelsysteem aan HelloID. De IAM-oplossing maakt daarbij gebruik van de REST API van OutSystems voor het ophalen en bijwerken van gegevens. De oplossingen wisselen diverse gegevens uit. Het gaat onder meer om persoonsgegevens, waaronder basisinformatie als naam, functie en contactgegevens. Denk echter ook aan toegangsrechten en groepslidmaatschappen, zoals informatie over de rechten en rollen die aan gebruikers zijn toegewezen. Tot slot wisselen OutSystems en HelloID afdelingsinformatie en de hiërarchische structuur van de organisatie met elkaar uit. 

**Gebruikersaccounts aanmaken, beheren en verwijderen**

HelloID detecteert het aanmaken van een nieuwe gebruiker in je bronsysteem, en maakt indien nodig automatisch een account aan in OutSystems. Nieuwe medewerkers beschikken hierdoor op hun eerste werkdag direct over de benodigde middelen voor het bouwen van applicaties via het low-code platform. Je primaire bronsysteem is daarbij altijd leidend. Ook neemt HelloID het beheer van accounts voor rekening. Wijzigen de gegevens van een medewerker bijvoorbeeld? Dan past de IAM-oplossing het account in OutSystems automatisch hierop aan. Loopt het dienstverband af? Dan verwijdert HelloID het OutSystems-account. 

**Toegangsrechten en groepslidmaatschappen beheren**

HelloID neemt ook het toewijzen en intrekken van toegangsrechten in OutSystems voor rekening. Dat geldt ook voor het beheer van groepslidmaatschappen. Het bedrijfsbeleid en gebruikersrollen zijn daarbij leidend. 

Bij de integratie tussen HelloID en OutSystems sta je zelf aan de knoppen. Dat betekent onder meer dat je de gegevensuitwisseling tussen de twee oplossingen kunt aanpassen aan de specifieke behoeften van jouw organisatie. Zo kan je instellen dat je bepaalde gegevensvelden alleen onder specifieke voorwaarden laat synchroniseren. Of dat je specifieke rollen en rechten automatisch toewijst op basis van je bedrijfsstructuur. 

## HelloID voor OutSystems helpt je met

Accounts sneller aanmaken: HelloID maakt automatisch een account aan in OutSystems indien je een nieuwe gebruiker toevoegt aan je bronsysteem. Je hoeft hiervoor geen handmatige handelingen uit te voeren; HelloID detecteert wijzigingen in je bronsysteem automatisch en voert op basis hiervan de benodigde handelingen uit. Nieuwe medewerkers beschikken hierdoor op hun eerste werkdag direct over de benodigde middelen. Loopt het dienstverband van een medewerker af? Dan merkt HelloID ook deze mutatie op, en deactiveert automatisch het OutSystems-account van de gebruiker. 

Accountbeheer foutloos maken: HelloID automatiseert het beheer van zowel accounts als toegangsrechten in OutSystems, en voorkomt zo menselijke fouten. Belangrijk, want een simpele fout kan ertoe leiden dat gebruikers geen toegang (meer) hebben tot het low-code platform of juist dat het platform voor onbevoegden toegankelijk is doordat hun toegang niet tijdig is geblokkeerd.
Je serviceniveau en beveiliging verbeteren: De koppeling maakt geautomatiseerde en gecontroleerde processen op het gebied van accountbeheer mogelijk. Zo til je de beveiliging naar een hoger niveau, onder meer door het tijdig blokkeren van accounts van uitgestroomde medewerkers. Ook stel je zeker dat gebruikers nooit meer toegang hebben dan noodzakelijk. Belangrijk, want indien een aanvaller toegang krijgt tot een gebruikersaccount wil je deze zo min mogelijk opties bieden. Ook verbeter je je serviceniveau doordat gebruikers automatisch op het juiste moment over de juiste accounts en toegangsrechten beschikken.

## OutSystems via HelloID koppelen met systemen

HelloID maakt het integreren van diverse systemen met OutSystems mogelijk. De integraties verbeteren en versterken het beheer van gebruikersaccounts en autorisaties, onder meer dankzij consistente processen en automatisering. Enkele voorbeelden van veelvoorkomende integraties zijn: 

* **Microsoft Active Directory - OutSystems koppeling:** Dankzij de Microsoft Active Directory - OutSystems koppeling verwerkt HelloID mutaties in Active Directory automatisch en consistent in OutSystems. Denk daarbij aan het aanmaken van een nieuwe gebruiker of het aflopen van een dienstverband, maar ook aan wijzigingen in het dienstverband als een functiewijziging. HelloID synchroniseert deze wijzigingen automatisch met OutSystems. 

* **Microsoft Entra ID - OutSystems koppeling:** De Microsoft Entra ID - OutSystems koppeling zorgt dat je geen omkijken hebt naar het synchroniseren van gebruikersinformatie tussen Entra ID en OutSystems. HelloID detecteert mutaties in Entra ID automatisch, en voert op basis hiervan de benodigde wijzigingen door in OutSystems. Zo weet je zeker dat OutSystems-accounts altijd up-to-date zijn, en je bronsysteem altijd leidend is. 

HelloID ondersteunt ruim 200 connectoren, waarmee de IAM-oplossing een breed scala aan bronsystemen aan OutSystems kan koppelen. Je kunt OutSystems dan ook met nagenoeg alle populaire systemen integreren. Ons portfolio met connectoren is continu in ontwikkeling. Benieuwd naar de mogelijkheden? Bekijk <a href="https://www.tools4ever.nl/connectoren/">hier</a> een overzicht van alle beschikbare connectoren op onze website. 
